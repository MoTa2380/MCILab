Page: 16


تصمیمات اساسی کمک کند (آدامز 2009؛ آدامز و فریرا 2007). به عبارت دیگر، ما به سادگی نمی‌دانیم که آیا رابطه دوستانه بین مالکان و اعضای هیئت مدیره همیشه برای یک شرکت مضر است یا ممکن است مفید نیز باشد. علاوه بر این، مطالعات متعدد نشان داده‌اند که شفافیت اطلاعات یک مکانیزم کلیدی حکمرانی شرکتی است که می‌تواند به تقویت نظارت سهامداران و پاسخگویی به افکار عمومی کمک فراوانی کند (هرمالیان و ویسبگ 2012).

افزایش کیفیت اطلاعات شرکت‌ها، یکی از اولویت‌های بسیار جدی بورس اوراق بهادار در نظارت بر شرکت‌ها است. افزایش کیفیت اطلاعات فقط از طریق افشای به موقع و مرتبط بودن اطلاعات ممکن است (بوت و تاکور 2001؛ بروکی و همکاران 1996 و ویسبگ 1988). شفافیت اطلاعات می‌تواند اثرات خوبی بر تلاش‌های نظارتی سهامداران داشته باشد، همچنین، می‌تواند از منافع آنها محافظت کند. در این زمینه، مطلب قابل توجه این است که سهامداران از طریق هیئت مدیره دو عملکرد گسترده نظارت و مشاوره را انجام می‌دهند (جنسن 1993). به این ترتیب، حفظ روابط دوستانه هیئت مدیره و مالکان برای استفاده از مشاوره آنها، با اهمیت است (آدامز و فریرا 2007). اما همین اصول مذکور نیز ممکن است نظارت سهامداران بر عملکرد شرکت را تضییع کند (هسته 2001؛ هالوک 1997 و جنس 1993).

مطالعات قبلی نشان می‌دهد که هیئت مدیره تأثیر قابل توجهی بر میزان پاداش خود داشته و سهامداران زمانی که مدیران شرکت‌ها ضعیف هستند و انگیزه درستی به انجام وظایف خود ندارند، میزان طرح‌های پاداش ناکارآمد را افزایش می‌دهند (ببکاک و فرید 2003؛ ببکاک و همکاران 2002 و جنس 1993).

به طور کلی، پیش‌بینی ما از شرایط بازار سرمایه کشورمان نشان می‌دهد که افشای جامع اطلاعات می‌تواند معیارهای حکمرانی شرکتی را بهبود بخشد. افزایش شفافیت اطلاعات شرایطی را فراهم کند که سهامداران با دسترسی آسان به اطلاعات، تصمیمات بهینه‌تری در ارتباط با انجام سرمایه‌گذاری جدید و فروش سهام خود انجام دهند. همچنین اجازه






--------
Page 98:

# جدول 1-4 توصیف آماری داده های پژوهش

**آمار توصیفی:**

|    متغیر      |    حداقل      |   حداکثر    |   کشیدگی   |   عدم تقارن  |  تعداد  | انحراف معیار | میانه | میانگین |
|---------------|---------------|--------------|------------|--------------|---------|---------------|-------|---------|
| D_Comp        | 0.00          | 9.77         | 1.62       | -1.69        | 1127    | 2.51123       | 6.91  | 6.0875  |
| TobinsQ      | 0.39          | 7.07         | 10.19      | 2.49         | 1127    | 0.72204       | 1.35  | 1.5599  |
| Sdscore      | 0.01          | 1.00         | 0.03       | -0.80        | 1127    | 0.19627       | 0.76  | 0.7208  |
| DA           | 0.09          | 1.41         | 0.12       | -0.19        | 1127    | 0.18556       | 0.61  | 0.5933  |
| FAA          | 0.00          | 0.86         | 0.64       | 1.00         | 1127    | 0.17746       | 0.21  | 0.2542  |
| FirmSize     | 9.69          | 19.72        | 1.31       | 0.87         | 1127    | 1.51619       | 13.53 | 13.7201 |
| ROA          | -78.96        | 63.13        | 4.15       | 0.45         | 1127    | 12.52416      | 10.56 | 12.7498 |
| Board        | 0.00          | 1.00         | 0.29       | -0.39        | 1127    | 0.19983       | 0.60  | 0.6739  |
| Inown        | 0.00          | 0.99         | 0.96       | -1.43        | 1127    | 0.27405       | 0.81  | 0.7088  |

## 1-2-4 بررسی وضعیت متغیرها:
در میان متغیرهای پژوهش، تفاوت بین میانگین و میان    ه در متغیرها فاحش نیست و این مسئله بیانگر این است که داده‌های مربوط به این متغیرها از توزیع نرمال پیروی می‌کنند. همچنین مقدار چولگی در متغیرهای پاداش هیأت مدیره، شاخص Qتوبین و سهامداران نهادی تفاوت زیادی با صفر دارد که نرمال نبودن توزیع داده‌های مربوط به این متغیرها را نشان می‌دهد. متغیر شاخص Qتوبین چوله به راست و سایر متغیرها چوله به چپ هستند. میانگین در متغیر پاداش هیأت مدیره نشان می‌دهد در نیمی از شرکت‌ها لگاریتم طبیعی پاداش هیأت مدیره کمتر از  6/91 و بقیه شرکت‌ها دارای مقداری بیشتر هستند. همچنین نیمی از شرکت‌ها دارای ارزش بازاری بیش از  1/355 برابر ارزش دفتریشان هستند.

## 3-4 آمار استنباطی:
### 1-3-4 آزمون برازش مدل های رگرسیونی:









---------
Page: 12 (Saraf)


تکنیک‌های مدیریتی مختص مناطق سرد و اولویت دادن به کشت دیم بستگی دارد.

قابل ذکر است در دهه اخیر بخش قابل توجهی از مزارع گندم دیم استان در اثر عدم بارندگی مؤثر در ابتدای فصل رشد کاملاً از بین رفته است. همچنین وقوع خشکسالی پی‌درپی سبب افت شدید منابع آب سطحی و زیرزمینی شده است.

برای پایداری تولید در این مناطق نیاز به برنامه‌ریزی یکپارچه با لحاظ مولفه‌های آب و خاک، مدیریت بهتر نهاده‌ها و اقدامات ترویجی مناسب است. از دیگر اثرات وقوع خشکسالی در دهه اخیر، می‌توان به تأخیر جدی در مرحله مهم جوانه‌زنی (تاریخ کشت) و در نتیجه ناهمگونی در سطح سبز یکنواخت مزارع گندم استان اشاره کرد. خسارت حاصل از تأخیر در آبیاری اولیه و حذف برخی از آبیاری‌های بهاره و در نهایت عدم آبیاری بخشی قابل توجهی از مزارع در کلیه شهرستان‌ها، از مشکلات جدی استان و کاهش تولید گندم به میزان گسترده بوده است. محدودیت کنترل فرایند آبیاری طی فصل زراعی و در نتیجه بهم ریختگی تقویم زراعی و طولانی شدن دوره مبارزه با علف‌های‌هرز به علت عدم یکنواختی مراحل رشدی گندم از مسائل مطرح و مهمی است که کشاورزان با آن روبرو هستند.

سرمازدگی از عوامل دیگری که بر تولید گندم استان تأثیرگذار بوده است، می‌توان به وقوع سرمازدگی در برخی مناطق استان اشاره کرد. در غالب موارد بروز سرمازدگی در پایان دی ماه و نیمه بهمن باعث شده است که بخشی از مزارع گندم جنوب استان (شهرستان‌های لار، مرد، مهر، گراش و...) بطور متوسط بین ۲۰ تا ۳۰ درصد دچار خسارت شوند. سرمازدگی در مرحله خوشه‌دهی (که حساس‌ترین مرحله به سرماست)، خسارت ناشی از ماندابی در اثر بارندگی‌های سیلاب‌آسا را تشدید می‌کند. بنابراین، علت اصلی کاهش تولید در مناطق خیلی گرم استان ماندابی و سرمازدگی است. میزان و توزیع نامناسب بارندگی در این مناطق نیز مزید علت است. در مناطق گرم و خیلی گرم استان، علاوه بر سرمازدگی غیرمنتظره، وجود آب و خاک شور و دمای بالا نیز مشکل‌ساز است. در این مناطق پایداری تولید بستگی به دانش کارشناسان و بهره‌برداران، دسترسی به نهاده‌ها و ماشین‌آلات دارد.